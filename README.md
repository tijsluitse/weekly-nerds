## Weekly Nerds

1. Arjan Westerdiep (Drububu)
2. Marrije Schaake (Eend)
3. Donny Wals (Looklive)
4. Niels Leenheer (HTML5test.nl)
5. Peter-Paul Koch (PPK)
6. Mattijs Bliek (GRRR)
7. Ron Kessic (ING)
8. Arthur van Schravendijk (CMD)
9. Guido Bouman (Q42)
10. Thijs van der Vossen (Q&A)
11. GIT (Github)

## Arjan Westerdiep (Drubudu)

### Introduction

De weekly nerd werd afgetrapt door Arjan Westerdiep, online beter bekend als Drububu. Een echte ‘echte’ nerd als je het mij vraagt. Wel een hele grappige, gekke maar hele interessante nerd. Hij werkt als developer en designer, maar is eigenlijk begonnen met het idee om zichzelf constant uit te dagen. 

Jezelf uitdagen is in mijn ogen enorm belangrijk in development en design. Als je geen nieuwe dingen uitprobeert of onbekende paden beloopt in de praktijk zul je nooit groeien. En het mooie aan code is ook nog eens dat het daadwerkelijk herbruikbaar is. Dus als je ooit iets hebt gebouwd, kun je dat voor altijd gebruiken. Met kunst, zang en bijvoorbeeld sport is dat iets veel abstracters. 

Tijdens zijn bezoek aan het N-gebouw heeft hij delen van zijn werk laten zien en aan het einde van de presentatie had hij handige tips over Javascript. 

### How it all started

Bij Drububu is het allemaal begonnen met Pixelart, van getekende versies geïnspireerd door The Good, the bad & the ugly naar echte animaties. Bij slechts hobby bleef het echter niet want al snel werd Drububu benaderd door online magazines met als klapper op de vuurpijl Nintendo om daarvoor pixelart te ontwerpen. 

Waar maakte hij dit in? In Paint. Ja. In Paint. Het maakt blijkbaar niet uit waarin je dingen maakt als je er maar mee kan bereiken wat je in je hoofd hebt. Een goeie tip was om echt de moeite te nemen om steeds opnieuw en objectief naar je ontwerp te kijken, laat het een dag liggen of bekijk het in spiegelbeeld. Het kan altijd beter. Niets is in een keer perfect. 

Eigenlijk is het laten rusten van je ontwerp of het in spiegelbeeld zetten net als het testen en herontwerpen van een prototype. Het is zo belangrijk om te weten dat je geen genie bent en alles in een keer perfect kan zijn. Ook in de simpelste dingen kunnen iteraties helpen om een proces te perfectioneren en te verbeteren. Misschien zou dit wel de standaard moeten worden in alles wat we leren. 

Na het maken van statische pixelart moest er een nieuwe uitdaging bijkomen. Van animaties hoe een pixelart tekening was opgebouwd en was ontstaan tot een eigenlijk tekentool werden ontworpen. Hierdoor nam programmeren een belangrijke rol in binnen zijn creatieve werk. 

### Down the rabbit hole

Door te programmeren ging er een hele nieuwe wereld open, waarin alles mogelijk was. Bij complexe projecten bleef hij dingen uittekenen om te visualiseren wat het eind product dan moest worden, dit werd vervolgens gebruikt als leidraad. 

Met GPU zorgt hij ervoor dat er terwijl de DOM onaangetast blijft er wel een hoop berekeningen gedaan kunnen blijven worden. Dit werkt goed bij bijvoorbeeld 3D animaties die te manipuleren zijn door de gebruiker zelf. Ook maakt hij veel gebruik van een Webworker, die zorgt ervoor dat je javascript bestanden kan uit laten voeren op de achtergrond. Met beide technieken wordt de DOM zo min mogelijk aangesproken en word je web app sneller. 

Een aantal tips voor het programmeren in javascript waren daarbij nog:
 
- altijd gebruik maken van ‘use strict’
- zorg ervoor dat je feature detection gebruikt om de gebruiker te laten weten waarom er iets niet werkteen delay aan een mouse event meegeven, zodat een functie niet 100 keer per mini muis gesture wordt aangeroepen
- gebruik maken van cache om bepaalde variabelen op te slaan

## Marrije Schaake (Eend)

### Introduction 

De tweede weekly nerd werd gegeven in de vorm van een workshop. Marrije van Eend, werkzaam bij het design/development bureau Eend kwam ons door deze workshop duidelijk maken hoe belangrijk het is om de functionele elementen van websites te onderscheiden. Eend is een bedrijf wat mensen wilt helpen hun werk, doelen en wensen in kaart te brengen. Als dat gelukt is gaat Eend ermee aan de slag om hier verbeteringen voor te bedenken. 

Tegenwoordig zijn creatieve bedrijven volgens Marrije nog teveel bezig met het uitdragen van hun eigen ideeën in plaats van naar bedrijven te luisteren wat zij willen. Dat is waar Eend zich juist op focust. Dit doen ze in tegenstelling tot veel van hun concurrenten door middel van gebruikers onderzoek in plaats van gebruikerstesten. Door een agile manier van werken zal het eindontwerp/mvp altijd gericht zijn op de wensen van de gebruiker. 

### The world-famous T-shaped Person

Al snel kwam er een vreemd persoon ter sprake. Zo zou iedereen bij Eend een T-Shaped Person zijn. Hiermee wordt bedoeld dat iedereen een bepaalde specialisatie heeft (denk bijvoorbeeld aan Javascript) maar daarnaast ook alle skills heeft om mee te werken en denken binnen andere disciplines. Als ik het goed voor me zie vorm je zo een enorm sterk team, wanneer het goed is uitgebalanceerd, en er van elke discipline 1 specialist rond loopt. Dan heb je alle kennis die je nodig hebt. 

### Systematisch werken

De workshop draaide vooral om het in kaart brengen van functionele elementen van de website. Wat zijn terug kerende elementen, wat wordt er weg gelaten in bijvoorbeeld een mobiele website en wat zie je ineens op een hele andere manier terug keren. De groep werd opgedeeld in kleinere groepen die vervolgens allemaal uitgeprinte screenshots van verschillende websites kregen. De ene helft van de groep de mobiele en de andere groep de desktop versie. Vervolgens werd iedereen verzocht om alle elementen op functionaliteit bij elkaar te zoeken en uit te knippen. 

Dat gaf voornamelijk inzicht in hoeveel er her bruikbaar is binnen een website en hoe je dat kan gebruiken in bijvoorbeeld een systematisch plan voordat je de website gaat uitwerken. Als laatste oefening werden we gevraagd om per element uit te leggen hoe je dat in semantische html zou aanduiden. Het interessante hieraan was dat daar binnen de groepen ook veel verschil tussen zat. 


## Donny Wals (Looklive)

### Introduction

Voor de derde weekly nerd zijn we met de hele minor op bezoek geweest bij LookLive, een online platform wat laat zien waar je kleding kan kopen die je tegenkomt in je favoriete televisie series. Hier heeft Donny, een oud CMD student die nu als iOS/Frontend developer werkzaam is bij LookLive, ons verteld over GIT en de voordelen, het automatiseren van taken en CI (continuous intergration). 

### GIT 

Als je vroeger met meerdere mensen aan een code gerelateerd project moest werken ging dat erg moeizaam. Stukken code werden overschreven wanneer er meerdere versies waren waarin gewerkt werd en 1 werd bijvoorbeeld opgeslagen over het master bestand etc. Met GIT worden die problemen allemaal weg genomen. Samenwerken in GIT is enorm efficient, zo kun je doormiddel van git pull en git push bestanden naar je eigen pc/server kopiëren en weer samenvoegen met git master code. GIT houdt hierbij zelf in de gaten welke stukken er veranderd zijn en welke niet en zo worden alleen de delen die jij zelf veranderd ook in de master file veranderd. 

Het delen van de code is dus extreem easy geworden. Door het aanmaken van repositories wordt van alles wat er gedaan wordt een geschiedenis bijgehouden en daardoor kun je altijd terug naar vorige versies van de bestanden. 

Door branching is het mogelijk om vanuit bepaalde versies van de code apart verder te werken. Zie de stam van een boom als de master branch, hierin staat alle code die uiteindelijk nodig is om de boom de hoogte in te laten groeien, alle grondstoffen etc. alles wat echt nodig is en 100% klopt. Vanuit de stam kun je kleine subbranches maken (takken) waarin bepaalde features worden uitgewerkt zonder dat die de stam code overschrijven. Zo kun je wanneer de code van de subbranche volledig klopt en bug vrij is toevoegen aan de master. Op die manier blijft de master altijd schoon en 100% werkend. 

### Task Managers

Door de taken die vaak uitgevoerd moeten worden te automatiseren scheelt het een hoop tijd en moeite. Voor het automatiseren hiervan wordt veel gebruik gemaakt van Gulp of Grunt. Door deze programma’s worden de bestanden in de gaten gehouden (wanneer ze zijn upgedate etc.), worden taken uitgevoegd (denk aan het omzetten van een LESS bestand naar CSS), het voorkomt handmatige herhalingen en zal dus tijd schelen en het maakt gebruik van allerlei handige plugins om bepaalde taken uit te voeren. Het verschil tussen Gulp en Grunt is dat Gulp een makkelijkere syntax heeft en sinds de laatste jaren sneller is geworden dan Grunt. 

Bij bestanden die gecomprimeerd moeten worden werkt het alsvolgt:
bestand.scss > css > autoprefix css > minify css > reload page (optimised .css bestand) 
bestand.js > jshint (syntax) > concat js > uglify (compact maken) > reload page (1 optimised .js bestand)

Normaal gesproken zul je al deze handelingen zelf uit moeten voeren. Daarbij zul je dat niet 1 keer hoeven doen, maar elke keer als je een update hebt gedaan zul je de stappen opnieuw moeten uitvoeren. Dat is enorm tijdrovend en neemt overbodige tijd in beslag.

## Niels Leenheer (HTML5test.nl)
### Weird browsers

Deze week werd de weekly nerd gegeven door Niels Leenheer, een developer die echt gefascineerd is door browsers en alles wat daarbij hoort. Het is een interessante man om te zien omdat hij zoveel liefde lijkt te hebben voor web development en hoe het web door mensen gebruikt wordt. Zo heeft hij de websites HTML5test en CSS3test ontwikkeld waar mensen de functionaliteiten van hun websites kunnen testen in bepaalde browsers.

Hij legt uit dat de presentatie voornamelijk gaat over „exotic” browsers, browsers die websites niet laten zien zoals die in de eerste instantie bedacht zijn. 

## Peter Paul Koch (PPK)
### The web's future

De komst van Peter Paul Koch heeft denk ik een hoop teweeg gebracht bij niet alleen mezelf maar eigenlijk bij bijna iedereen uit de minor. Veel van ons hebben voor deze minor gewerkt met Javascript libraries op micro of macro niveau. Heb zelf vaak genoeg voor de makkelijke manier gekozen om iets te kunnen implementeren in een website door middel van jQuery of een andere mega library. Maar deze libraries zorgen voor een enorme hoeveelheid code die ingeladen wordt die helemaal niet nodig is. Hiermee belast je dus uiteindelijk de gebruiker verteld Peter Paul. 

Je kan pas een echte frontender zijn als je Native/Vanilla Javascript schrijft en niet voor de makkelijke manier gaat. Dit houdt naast performance, veiligheid en gebrek aan controle over dergelijke libraries ook de code schoon en overzichtelijk. 

## Mattijs Bliek (GRRR)
### Frontend Designer

Mattijs kwam direct met een term waarvan vele ogen groter werden. De Frontend Designer: iemand die HTML, CSS en basis Javascript kan schrijven, oog heeft voor vormgeving en de belangrijkste principes van UI in de vingers heeft. Eigenlijk is het de perfecte schakel tussen de visual interface designer en de front end designer. 

Belangrijke tips die Mattijs mee geeft zijn:

- Werk in iteraties tussen strategie > vormgeving > development > content
- Slechte code leidt tot slechte UI, maak modulaire code
- Performance is een feature, denk aan mobiel internet gebruik
- jQuery !== Javascript, leer vanilla Javascript
- Your editor is your friend
- Spice up your command line knowledge
- Lees zoveel mogelijk blogs en ander nieuws

## Ron Kersic (ING)
### Office of experience design

Het verhaal van Ron sprak mij erg aan omdat het iets is waar ik zelf ook altijd van versteld sta. Ron is een Creatieve Technologist die zich bezig houdt met hou de toekomst van de technologie zich verhoudt tot de mens. We gebruiken steeds meer devices maar we weten steeds minder hoe ze werken, wanneer ze aan staan of welke data ze versturen over ons leven. 

Maar er zijn natuurlijk ook interessante ontwikkelingen als je kijkt naar apps die de mens ook helpen met bepaalde taken. Ondanks dat er ook positieve kanten aan het verhaal zitten vind ik het wel angstaanjagend dat apps en devices bijna meer over ons weten dan wij over onszelf. 

## Arthur van Schravendijk (CMD)
### Internet of Things

Arthur is een CMD student die heeft gewerkt bij MediaBunker. Hij is nu bezig met afstuderen op het vlak van Haptic Technology. Haptische feedback is een vorm van gevoelsmatige tastbare communicatie. Nu kun je op een touchscreen vooral klikken, swipen of andere gestures gebruiken. Maar in de toekomst is er met deze technologie veel meer mogelijk.

Hoe Arthur hierop in probeert te spelen is door navigatie op de fiets te vervangen door middel van sensoren in zweetbandjes die je de weg wijst. Iets wat mij persoonlijk nog iets te prototyperig lijkt maar wel interessant om over dit soort oplossingen na te denken. Daardoor wordt het gebruik van een smartphone dus wel overbodig, wat naar mij idee niet erg is. 

## Guido Bouman (Q42)
### Hacking the coffeemachine

Een weekly nerd waar ik veel heb moeten lachen om de manier waarom Guido vertelde hoe hij het koffiezet apparaat op hun kantoor gehacked heeft door middel van een Raspberry-Pi. Ondanks dat het niet makkelijk was en op een hele hacky manier gedaan moest worden is het ze gelukt om de code van de koffie machine te "kraken". 

De machine werkte met lange reeksen van codes die veranderde nadat er verschillende koffies werden gezet. Door hier patronen en veranderingen in vast te leggen kwam zij erachter welke codes voor welke soorten koffies staan. Vervolgens hebben ze een installatie gemaakt waarmee ze de hoeveelheid kopjes koffie konden tellen. 

Erg grappig naar mijn idee hoe je met zulke kleine mini computers andere systemen kan onderscheppen en kan modificeren. Wanneer de maandelijkse controle van het apparaat weer aan de beurt was moesten ze wel de hele boel weer los koppelen. 

## Thijs van der Vossen (Q&A)
### Vragenvuurtje

Thijs van der Vossen kwam voornamelijk langs om vragen te beantwoorden. Een naar mijn idee interessant persoon met een weer andere visie dan voorgaande sprekers. Hij heeft een eigen bedrijf met een enorme lijst aan nationale en internationale opdrachtgevers. Er kwamen naast de vragen van Vasilis ook een aantal vragen van klasgenoten. Die gingen voornamelijk over de do's & don't bij het werken met eigen klanten. 

Naast dat ik zelf al veel ervaring heb in de praktijk vond ik dingen wel goed om weer te horen. Wat ik vooral zelf meer mee ga nemen is dat ik toch op uur basis ga werken en stop wanneer de uren op zijn. Zo voorkom je langdurige en oneindige planningen waarbij beide partijen ontevreden kunnen raken. Ook zal ik niet zo snel meer een klus aannemen die me niet leuk lijkt, want daar zal ik toch weinig van leren. 

## Github
### Een kijkje bij Github in Amsterdam

Het eerste Nederlandse kantoor van Github is geopend en wij zijn uitgenodigt om even langs te komen. Heel vet om ineens bij mensen te zijn die de software schrijven waarmee we elke dag werken binnen de minor. Bij binnenkomst gelijk verwend met een GIT cheatsheet, die nog steeds in mijn tas zit, en wat stickers. 

Er werd eerst verteld over de infrastructuur van GIT zelf en wat hun visie is op samenwerken binnen projecten. Eigenlijk werd er niet perse veel nieuws verteld maar was het wel inspirerend om te zien hoeveel iemand gelooft in een bepaald soort product. Als developer helpt de spreker (ben zijn naam kwijt) de behoeftes van andere developers. Iets wat niet veel van ons gaan doen in de toekomst waarschijnlijk, niet op zo'n grootschalige manier in ieder geval. 

 






